Partecipazione, Innovazione e Ricerca
======================================

.. image:: ./_images/partecipazione.jpg
  :width: 100%
  :alt: Partecipazione
  :align: center

**Coinvolgere cittadini, organizzazioni e imprese nei processi decisionali e nella definizione di politiche locali affinchè possano contribuire con idee, conoscenze e abilità al bene comune e all’efficienza delle amministrazioni.**

La Partecipazione per migliorare l’applicazione dei modelli di ​Open Government e rafforzare il **Civic Engagement** migliorando la qualità delle politiche pubbliche locali e la ricerca e innovazione per lo sviluppo del territorio.

Il dialogo tra i cittadini e le istituzioni in tutti i livelli di attuazione, europeo, nazionale regionale e locale sarà rafforzato con strumenti partecipativi innovativi affinchè si possa strutturare una relazione di reciproca fiducia.

Il cittadino è una risorsa utente che produce contenuti e condivide, non è solo il destinatario finale dell’informazione o del processo. 
Il concetto di cittadinanza non è più distinto tra cittadinanza analogica e cittadinanza digitale.

Il Comune di Gioia del Colle eroga moltissimi servizi essenziali alla collettività fortemente bisognosi di innovazione, dalla gestione efficiente della mobilità, ambiente, energia, cultura, fino al settore sociale e scolastico in cerca delle soluzioni più idonee per uscire dalla criticità dei problemi locali.

L’innovazione sociale è la chiave principale per soddisfare concretamente tutti questi bisogni e favorire lo sviluppo economico, creando contesti favorevoli affinchè le idee possano approdare sul mercato, collegando la politica in materia di ricerca e sviluppo tecnologico e quella industriale.

L’innovazione sociale diventerà un processo per favorire la contaminazione tra attori diversi che si trasforma in una vera e propria intelligenza collettiva, rendendo l’innovazione sociale qualcosa di tangibile che produce effetti e genera impatti positivi.

Il fabbisogno sociale sarà la scintilla che produrrà innovazione sociale, soprattutto in quelle aree dove non esistono risposte adeguate nel pubblico e nel privato, partendo dai bisogni primari: mangiare, abitare, lavorare, muoversi e partecipare.

L’adeguamento delle competenze dei dipendenti pubblici, verso una maggiore capacità di progettazione e di far arrivare i finanziamenti a quelle iniziative che portano sviluppo, di gestione dei progetti innovativi e di monitoraggio dei loro effetti saranno un elemento cruciale per fare innovazione nel Comune e nel territorio.

--------------------
Crowdfunding Civico
--------------------
Aggiornare lo Statuto Comunale affinchè possa contemplare strumenti di partecipazione innovativi come il `Crowdfunding Civico`_.

--------------------------------------------
Politiche Giovanili e Innovazione Sociale
--------------------------------------------

.. image:: ./_images/giovani.jpg
  :width: 100%
  :alt: Partecipazione
  :align: center

**Dedicare spazio per progetti che coniugano cultura e creatività, innovazione e coesione sociale, capacità di promuovere reti e occupazione giovanile, che recuperano spazi urbani abbandonati o degradati.**

Il territorio deve diventare uno spazio dinamico e accogliente per le occasioni di inclusione sociale e lavorativa di giovani provenienti da contesti socio-culturali differenti.
L’attivazione di iniziative giovanili dal basso saranno un’opportunità per il Comune di Gioia del Colle, per individuare soluzioni innovative a problemi di esclusione sociale, degrado e abbandono di aree e spazi urbani.

.. _Crowdfunding Civico: http://kupanda.net/it/crowdfunding-civico/ 