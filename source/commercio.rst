
Commercio e Attività produttive
===================================
**Il Comune deve incentivare la capacità di consumo dei cittadini nel proprio territorio per limitare la crisi economica delle attività commerciali locali insieme dalle politiche economiche aggressive delle grandi distribuzioni.**

Compito dell'Amministrazione deve essere quello di incentivare il commercio per aumentare le opportunità di sviluppo del settore attraverso un piano di defiscalizzazione per incentivare nuove aperture commerciali e individuazione di aree urbane strategiche da riqualificare.
Sarà compito dell'Amministrazione favorire lo sviluppo di una rete intercomunale turistica con lo scopo di attrarre potenziali consumatori incentivando il passaggio nella nostra città.

Sarà importante operare in sinergia con l'ASL e Soprintendenza per svolgere un'attività di armonizzazione della normativa urbanistica comunale e quella sanitaria, al fine di meglio disciplinare e garantire l'esercizio delle attività commerciali di sommistrazione.
Ulteriore problema da affrontare sarà l'ubicazione dei mastelli per la raccolta dei rifiuti delle attività commerciali, con il coinvolgimento delle associazioni di categoria, ASL e gestore del servizio di rifiuti.
Si può ipotizzare l'utilizzo di contenitori comuni, armonizzati nel contesto urbano per quelle attività che non hanno spazio dove allocare il suddetto contenitore.

Sperimentare una giornata al mese per il mercato settimanale in altre zone della città, in particolar modo nelle zone periferiche, al fine di dare maggior frequentazione di avventori.

Riduzione fiscale
-------------------
A Gioia del Colle piccole attività commerciali subiscono un'elevatissima pressione fiscale a volte insostenibile e ingiustificata.
Obiettivo dell'Amministrazione sarà quello di ridurre progressivamente i tributi locali, attraverso i benefici della raccolta differenziata e la lotta all'evasione fiscale.

L'occupazione di suolo pubblico è una possibilità di guadagno che non deve essere vessatto, ma tassata con minima pressione.

Sostenendo tali opportunità le attività commerciali potrebbero senza dubbio un reale beneficio economico.

'''''''''''''''''''''''''''''''''''''''
Centro Storico e Zone Commerciali
'''''''''''''''''''''''''''''''''''''''
La valorizzazione del centro storico, sulla scorta delle più avvedute esperienze comunali limitrofe, significa soprattutto riqualificazione e incentivazione del sistema economico-produttivo-commerciale, significa anche una riqualificazione naturale degli immobili adibiti ad uso commerciale attraverso il ripristino delle facciate, l'adeguamento delle vetrine e dei varchi di accesso all'immobile.

Il tutto, l'addove adeguatamente stimolato, ridarebbe sviluppo e bellezza. 

'''''''''''''''''''''''''''''''''''''''
Contro la desertificazione urbana
'''''''''''''''''''''''''''''''''''''''
Gli affitti elevati, le svendite incessanti, temporary store e outlet che minano la leale concorrenza, tasse vessatorie, sempre meno parcheggi nei centri storici, incidono sulla chiusura di attività commerciali causando la desertificazione in intere zone urbane, compromettendo anche la sicurezza dei cittadini.

Bisogna sperimentare una **riduzione dell’aliquota IMU** per i proprietari di immobili non locati da *almeno 3 anni* che daranno in affitto gli spazi per l’apertura di nuove attività.

Zona artigianale 
----------------------
Il Piano Insediamento Produttivo (PIP) della Zona Artigianale di Gioia del Colle è scaduto da anni, bloccando di fatto il completamento degli insediamenti nell'area.
Sarà indispensabile apportare nuove modifiche per garantirne l'adeguamento alle effettive esigenze imprenditoriali ed ampliando una zona che preveda l'Area Servizi che ancora oggi manca.
Il nuovo PIP potrà prevedere la possibilità di estendere anche all'insediamento di nuove attività commerciali, attraverso una specifica previsione all'interno del PUG, per rivitalizzare e rendere più "appetibile" la zona.

Migliorare la viabilità partendo da una mappatura digitale affinchè le aziende siano facilmente raggiungibili.

Potenziare e riattivare la **Fibra ottica** di proprietà comunale, affinchè le aziende popssano usufruire della alta velocità di connessione anche in prospettiva Industria 4.0.

Riattivare e potenziare il sistema di videosorveglianza per garantire la sicurezza delle aziende nella zona industriale.

Promuovere attività di formazione con le aziende locali a favore di giovani da preparare al mondo del lavoro.