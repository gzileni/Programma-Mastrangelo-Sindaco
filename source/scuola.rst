Scuole e Pubblica Istruzione
===================================
Numerosi e prestigiosi da punto di vista storico e della memoria culturale sono gli edifici scolastici del territorio di Gioia del Colle. 
**Le scuole elementari San Filippo Neri e Mazzini, i Licei Classico Virgilio e Scientifico Canudo, l'Istituto Tecnico Galilei**, testimoniano il prestigio e la qualità sia degli studenti che nei decenni si sono avvicendati nelle Aule Scolastiche, sia degli illusti Insegnanti - veri e propri Maestri Vita, Etica e Moralità.

Il Comune di Gioia del Colle ha il dovere di tributare alla Scuola, autentica fucina di cultura, la giusta attenzione che si deve alla Istruzione Pubblica, consapevoli che il livello di istruzione della popolazione, è direttamente proporzionale al grado di civiltà ed educazione della stessa.

**Recuperare gli immobili scolastici tramite interventi mirati non solo alla loro manutenzione**, ma anche finalizzati ad un loro più intelligente utilizzo come **Sale Meeting, conferenze, eventi, happening, e quant'altro, in grado di creare appuntamenti e/o occasioni per incontri e dibattiti**; tale partecipazione potrà essere meglio realizzata per il tramite del reperimento e successiva attuazione e progettazione di bandi regionali, all'uopo appositamente reperiti ed utilizzati.
A tal fine sarà coltivata ancora maggiormente la **Consulta della scuola**, per il tramite della individuazione di referenti delle stesse (docenti e discenti) con il Comune di Gioia del Colle, ed in particolare con l'Assessorato alla Cultura, in modo tale da far recepire all'Ente Pubblico istanze, necessità e proposte tali da creare sinergie positive in grado di produrre progetti ed aspettative condivise.

**L'Amministrazione Comunale avrà il compito di assicurare l’idoneità dei contenitori scolastici presenti nella città, mettendo a disposizione le necessarie risorse economiche per le verifiche delle strutture e dei soffitti in modo tale che le famiglie sappiano i loro figli in luoghi sicuri**. 
Sarà altresì importante verificare costantemente la sicurezza dei vari plessi scolastici, al fine di garantire la serenità e la incolumità dei fruitori degli stessi, *unitamente all'aggiornamento dei supporti informatici delle scuole e i collegamenti internet** consentendo ai nostri giovani di tenere il passo con il progresso tecnologico, nonché dotare la scuola di strumentazioni adatte per qualità e quantità a consentire lo svolgimento di manifestazioni culturali, all'uopo studiando forme di accesso agevolate agli spettacoli in calendario presso il Teatro Rossini, nonchè sensibilizzando la popolazione scolastica alla partecipazione agli eventi culturali della città.

Innovazione
-------------

'''''''''''''''''''''''''''''''''''''''
Scuola Senza Zaino
'''''''''''''''''''''''''''''''''''''''
Gli spazi dell’aula e della scuola, in una scuola progettata per `Senza Zaino`_ ,sono organizzati per concretizzare l’idea di Comunità e permettere l’incontro e il lavoro condiviso dei docenti e degli allievi.
Lo spazio-aula è strutturato in aree e prevede un luogo di incontro per gli allievi, denominato agorà o forum, particolarmente significativo per la comunità-classe.

.. raw:: html
   :file: scuola_senza_zaino.html

.. _Senza Zaino: https://www.scuolasenzazaino.org
